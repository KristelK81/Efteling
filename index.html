<!DOCTYPE html>
<html lang="nl">
<head>
    <meta charset="UTF-8">
    <title>Informatie</title>
    </head>
<body>
    <header>
        <h1>Informatie</h1>
    </header>
    <hr>
    <section>
        <h2>Over de Efteling</h2>
        <p>De Efteling is een attractiepark en recreatiecomplex in Kaatsheuvel, een dorp in de Nederlandse provincie Noord-Brabant. Naast het attractiepark omvat de hele Wereld van de Efteling een theater (Efteling Theater), drie hotels (Efteling Grand Hotel, Efteling Wonder Hotel en Efteling Loonsche Land Hotel) en twee vakantieparken (Efteling Bosrijk en Efteling Loonsche Land).</p>
        <p>De Efteling is qua bezoekersaantallen en oppervlakte het grootste attractiepark van de Benelux. Het behoort tot de meest bezochte themaparken van Europa en was in 2020, dankzij de coronapandemie, het meest bezochte attractiepark van Europa, hoewel Disneyland Paris (bestaande uit het Disneyland Park en het Walt Disney Studios Park) in totaal wel meer bezoekers trok.</p>
        <p>De Efteling is onderscheiden met diverse prijzen, waaronder de Pomme d'Or voor het "beste recreatiepark van Europa" (1972) en de IAAPA Applause Award voor het "beste pretpark ter wereld" (1992). Sinds 1 april 2010 is het park het hele jaar door geopend.</p>
        <p>Hoewel het park aanvankelijk was ingericht voor ouders met kinderen tot circa twaalf jaar, heeft de Efteling zich ontwikkeld tot een themapark voor alle leeftijden. Het is gegroeid van een natuurpark met een sprookjesbos, een speeltuin, roeivijvers en een theehuis tot een attractiepark met diverse achtbanen en darkrides van multinationals als Vekoma, Intamin AG, Bolliger & Mabillard, MACK Rides, ETF Ride Systems en Great Coasters International. Het park is een van de oudste nog geopende themaparken ter wereld: natuurpark de Efteling opende op 11 mei 1951. Op 31 mei 1952 opende het Sprookjesbos.</p>
        <p>Bron: <a href="https://nl.wikipedia.org/wiki/Efteling">Wikipedia</a></p>
    </section>   
<div>
        <iframe src="https://www.efteling.com/nl" width="800" height="600" title="Efteling Website"></iframe>
        <iframe src="https://nl.wikipedia.org/wiki/Efteling" width="800" height="600" title="Efteling Wikipedia"></iframe>
        </div>

</body>
</html>